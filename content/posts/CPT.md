---
title: "CPT"
date: 2025-05-04
slug: 2025-05-04-cpt
type: posts
draft: false
categories:
  - default
tags:
  - default
---



कल पेपर है। और कल चंद मिनटों में आ जाएगा।

पता नहीं कैसे गुज़र गया दिन पूरा। अधनंगा बैठा था अंधेरे में, तो पिछले कमरे के दिवार से धप की आवाज़ आई। मुझे लगा कोई है तो बडे दरवाजे का मुंआइना किया। हवा के दबाव में कुछ परिवर्तत सा था। दवाजे के करीब एक हवा का बहाव जो नही होना चाहिए था। पड़दों के बीच की दरार से झांका तो बहार पौधे हील रहे थे। हवा चल रही थी। मैंने पड़दों खोले। जाली खोली। आखिर दरवाज़े का भिड़ना हवा के दबाव में बदलाव के कारण था।

Fluid Mechanics

आसमान में दूर कहीं बिजली चमक रही थी। भयंकर बिजली । आवाज़ कम थी, रौशनी ज़्यादा। चौक के बीच के एक शांत सा कुत्ता बिजली की ओर देख रहा था। में भी बिजली की ओर देख रहा था। बारिश के इंतजार में। दूर कही बादल गरज रहे थे । बारिश हो रही थी। शुरु में उस कुत्ते के भी इसमें रूची थी। लेकिन अब वो जा कर से गया था। उसे आम खाने में रुची थी। पेड़ गिन्ने में नहीं। उसे फर्क नहीं पड़ता की ठंडी हवा का रुख क्या है। वो बस ठंडी हवा खा कर खुश है। बिना छत के, बिना बारिश के सुखा और ठंडी हावा में मस्त निंद ले रहा है। सीटी वाले चौकीदार की शिफ्ट लग गई है। पहर बदल गया है। नया दिन चालू हो गया है। और मैं अभी भी बारीश का इंतेज़ार कर रहा हूँ।
